<!DOCTYPE html>
<html>
    <head>
        <meta charset="utf-8">
        <title>Sallust, Bellum Catalinae 1</title>
    </head>
    <body>
        <h1>
            Bellum Catalinae I, C. Sallusti Crispi
        </h1>
        <p>
            Omnis homines qui sese student praestare ceteris animalibus summa ope niti decet ne vitam silentio 
            transeant veluti pecora, quae natura prona atque ventri oboedientia finxit. 2 Sed nostra omnis vis 
            in animo et corpore sita est; animi imperio, corporis servitio magis utimur; alterum nobis cum dis, 
            alterum cum beluis commune est. 3 Quo mihi rectius videtur ingeni quam virium opibus gloriam 
            quaerere et, quoniam vita ipsa qua fruimur brevis est, memoriam nostri quam maxume longam efficere; 
            4 nam divitiarum et formae gloria fluxa atque fragilis est, virtus clara aeternaque habetur.
        </p>
        <img src="../images/sallust.jpg" alt="Bust of C. Sallusti Crispi">
        <p>A bust of famed Roman historian and Governor of Numidia, C. Sallusti Crispi.</p>
    </body>
</html>